# -*- mode: mandoku-view; -*-
#+TITLE: 唐百家詩選
#+DATE: 2015-08-25 00:32:28.971792
#+PROPERTY: ID KR4h0027
#+PROPERTY: BASEEDITION WYG    
#+PROPERTY: JUAN 卷二
<pb:KR4h0027_WYG_002-1a>¶
欽定四庫全書¶
　唐百家詩選巻二¶
　　　　　　　　　　　　宋　王安石　編¶
　　髙適上六十首¶
　　　淇上酬薛三據兼寄郭主簿¶
自從别京華我心乃蕭索十年守章句萬事空寥落北¶
上登薊門茫茫見沙漠倚劒對風塵慨然思衛霍拂衣¶
去燕趙驅馬悵不樂天長滄州路日暮邯鄲郭酒肆或¶
<pb:KR4h0027_WYG_002-1b>¶
淹留魚潭屢棲泊獨行備艱險所見窮善惡永願拯蒭¶
蕘孰辭干鼎鑊皇情念淳古時俗何浮薄理道資任賢¶
安人在求瘼故交負靈竒逸氣包謇諤隠軫經濟具縱¶
横建安作才望忽先鳴風期無宿諾飄颻勞州縣迢遞¶
限言謔東馳渺貝丘西顧彌虢略淇水徒自流浮雲不¶
堪託吾謀適可用天路豈寥廓不然買山田一身與耕¶
鑿且欲同鷦鷯焉能志鴻鵠¶
　　　途中酬李少府贈别之作¶
<pb:KR4h0027_WYG_002-2a>¶
西上逢節換東征私自憐故人今卧疾欲别還留連舉¶
酒臨南軒夕陽滿中筵寜知江上興乃在河梁偏行李¶
多光輝札翰忽相鮮誰謂嵗月晩交情尚貞堅終嗟州¶
縣勞官謗復迍邅雖負忠信美其如方寸懸連帥扇清¶
風千里猶眼前曽是趨藻鏡不應翻棄捐日來知自强¶
風氣殊未痊可以加藥物胡為輙憂煎驅馬出大梁原¶
野一悠然栁色感行客雲隂愁逺天皇明燭幽遐徳澤¶
普昭宣鵷鴻列霄漢鷰雀何翩翩余亦惬所從漁樵十¶
<pb:KR4h0027_WYG_002-2b>¶
二年種𤓰漆園裏鑿井盧門邊去去勿重陳生涯難勉¶
旃或期遇春事與爾復周旋投報空囘首狂歌謝比肩¶
　　　東平路中遇水¶
天災自古有昬墊彌今秋霖霔溢川源澒洞涵田疇指¶
途適汶陽挂席經蘆洲永望齊魯郊白雲何悠悠旁沿¶
鉅野澤大水縱横流蟲蛇擁獨樹麋鹿奔行舟稼穡隨¶
波瀾西成不可求室居相枕籍蛙黽聲啾啾仍憐穴蟻¶
漂益羡雲禽遊農人無倚著野老生殷憂聖主多深仁¶
<pb:KR4h0027_WYG_002-3a>¶
廟堂運良籌倉廪終爾給田租應罷收我心何鬱陶征¶
旅亦悲愁縱横濟時䇿誰肯論吾謀¶
　　　留别洛下諸公兼贈鄭三韋九¶
憶昨相逢論乆要顧君哂我輕常調羇旅雖同白社遊¶
詩書比作青雲料蹇步蹉跎竟不成年過四十尚躬耕¶
長歌達者杯中物冷笑前人身後名幸逢明盛多招隠¶
髙山大澤徵求盡此時也得辭漁樵青袍裹身荷聖朝¶
牛犁釣竿不復見縣人邑吏來相邀逺路鳴蟬秋興發¶
<pb:KR4h0027_WYG_002-3b>¶
華堂美酒離憂消不知何時更攜手應念兹辰去折腰¶
　　　封丘作¶
我本漁樵孟諸野一生自是悠悠者乍可狂歌草澤中¶
寜堪作吏風塵下秪言小邑無所為公門百事皆有期¶
拜迎官長心欲破鞭撻黎庶令人悲悲來向家問妻子¶
舉家盡笑今如此生事應須南畝田世情付與東流水¶
夢想舊山安在哉為衘君命日遲迴乃知梅福徒為爾¶
轉憶陶潛歸去來¶
<pb:KR4h0027_WYG_002-4a>¶
　　　贈别韋叅軍¶
二十辭書劒西遊長安城舉頭望君門屈指取公卿國¶
風冲融邁三五朝廷歡樂彌寰宇白璧皆言賜近臣布¶
衣不得干明主歸來洛陽無負郭東過梁宋非吾土兔¶
苑為農嵗不登雁池垂釣心長苦世人向我同衆人唯¶
君於我翻相親且喜百年有交態未曽一日辭家貧彈¶
棋擊筑白日晩縱酒髙歌楊栁春歡娛未盡分散去使¶
我惆悵驚心神終當不作兒女别臨岐涕泗沾衣巾¶
<pb:KR4h0027_WYG_002-4b>¶
　　　九月九日酬顔少府¶
簷前白日應可惜籬下黄花為誰有行子迎霜未授衣¶
主人得錢始沽酒蘇秦顦顇時多厭蔡澤栖遑世看醜¶
縱使登髙秪斷腸不如獨坐空搔首¶
　　　送李少府貶峽中王少府貶長沙¶
嗟君此别意何如駐馬銜杯問謫居巫峽啼猿數行淚¶
衡陽歸雁幾封書青楓江上秋天逺白帝城邊古木疎¶
聖代即今多雨露暫時分手莫躊躇¶
<pb:KR4h0027_WYG_002-5a>¶
　　　平臺夜遇李景參有别¶
離憂忽浩然䇿馬對秋天孟諸薄暮涼風起歸客相逢¶
渡睢水昨時攜手已十年明日分途各千里嵗物蕭條¶
滿路岐此行浩蕩令人悲家貧羡爾有微禄欲徃從之¶
何所之¶
　　　别晉處士¶
有人家住清河源渡河問我遊梁園手持道經注已畢¶
心知内篇口不言盧門十年見秋草此心惆悵誰能道¶
<pb:KR4h0027_WYG_002-5b>¶
知已從來不易知慕君為人與君好别時九月桑葉疎¶
出門千里行無車愛君且欲君先達今日求賢早上書¶
　　　送别¶
昨夜離心正鬱陶三更白露西風髙螢飛木落何淅瀝¶
此時夢見西歸客曉鐘寥亮三四聲東鄰嘶馬使人驚¶
攬衣出户一相送唯見歸雲縱復横¶
　　　燕歌行(并序/)¶
開元二十六年有從元戎出塞而還者作燕歌行以示¶
<pb:KR4h0027_WYG_002-6a>¶
適感征戍之事因而和焉¶
漢家烟塵在東北漢將辭家破殘賊男兒本自重横行¶
天子非常賜顔色摐金伐鼓下榆關旌斾逶迤碣石間¶
校尉羽書飛瀚海單于獵火照狼山山川蕭條極邊土¶
胡騎憑陵雜風雨戰士軍前半死生美人帳下猶歌舞¶
大漠窮秋草木腓孤城落日鬬兵稀身當恩遇常輕敵¶
力盡關山未解圍鐵衣逺戍辛勤乆玉筯應啼别離後¶
少婦城南欲斷腸征人塞北空囘首邊庭飄颻那可度¶
<pb:KR4h0027_WYG_002-6b>¶
絶域蒼茫何所有殺氣三時作陣雲寒聲一夜傳刁斗¶
相看白刃血紛紛死節從來豈顧勲君不見沙場征戰¶
苦至今猶憶李將軍¶
　　　古大梁行¶
古城蒼茫多荆榛驅馬荒城愁殺人魏王宫館盡禾黍¶
信陵賓客隨灰塵憶昔雄都舊朝市軒車照耀歌鐘起¶
軍容帶甲三十萬國步連營一千里全盛須臾那可論¶
髙臺曲池無復存遺墟但有狐狸窟古地空餘草木根¶
<pb:KR4h0027_WYG_002-7a>¶
暮天搖落傷懐抱倚劒悲歌對秋草俠客猶傳朱亥名¶
行人尚識夷門道白璧黄金萬户侯寳刀駿馬填山丘¶
年代凄凉不可問徃來惟有水東流¶
　　　行路難¶
君不見富家翁舊時貧賤誰比數一朝金多結豪貴萬¶
事勝人健如虎子孫成行滿眼前妻能管絃妾歌舞自¶
矜一身忽如此却笑旁人獨愁苦東隣少年安所如席¶
門窮巷出無車有才不肻學干謁何用年年空讀書¶
<pb:KR4h0027_WYG_002-7b>¶
　　　邯鄲少年行¶
邯鄲城南遊俠子自矜生長邯鄲裏千場縱博家仍富¶
幾處報讐身不死宅中歌笑日紛紛門外車馬常如雲¶
未知肝胆向誰是令人却憶平原君君不見即今交態¶
薄黄金用盡還疎索以兹感歎辭舊遊更於時事無所¶
求且與少年飲美酒徃來射獵西山頭¶
　　　薊門行五首¶
邊城十一月雨雪亂霏霏元戎號令嚴人馬亦輕肥羌¶
<pb:KR4h0027_WYG_002-8a>¶
胡無盡日征戰幾時歸¶
幽州多騎射結髮重横行一朝事將軍出入有聲名紛¶
紛獵秋草相向角弓鳴¶
黯黯長城外日沒更烟塵胡騎雖憑陵漢兵不顧身古¶
樹滿空塞黄雲愁殺人¶
薊門逢故老獨立思氛氲一身既零丁頭髮白紛紛勲¶
庸今已矣不識霍將軍¶
漢家能用武開拓窮異域戍卒厭糟糠降胡重衣食關¶
<pb:KR4h0027_WYG_002-8b>¶
亭試一望吾欲淚沾臆¶
　　　營州歌¶
營州少年厭原野皮裘䝉茸獵城下虜酒千杯不醉人¶
胡兒十嵗能騎馬¶
　　　魯郡途中¶
誰謂嵩潁客遂經鄒魯鄉前臨少昊墟始覺東䝉長獨¶
行豈吾心懐古激中腸聖人乆已矣游夏遙相望徘徊¶
野澤間左右多悲傷日出見闕里川平知汶陽弱冠負¶
<pb:KR4h0027_WYG_002-9a>¶
髙節十年思自強終當不得意去去任行藏¶
　　　酬鴻臚裴主簿雨後北樓見贈之作¶
暮霞照新晴歸雲猶相逐有懐晨昏暇想見登眺目問¶
禮侍彤襜題詩訪茅屋髙樓多古今陳事滿陵谷地乆¶
微子封臺餘孝王築徘徊顧霄漢豁達俯川陸逺水對¶
秋城長天向喬木公門何清靜列㦸森已肅不歎攜手¶
稀常思著鞭速終當拂羽翰輕舉隨鴻鵠¶
　　　宋中遇林慮楊十七山人因而有别¶
<pb:KR4h0027_WYG_002-9b>¶
昔予涉漳水驅車行鄴西遙見林慮山蒼蒼戞天倪邂¶
逅逢爾曹説君彼嵓棲蘿徑垂野蔓石房倚雲梯秋韭¶
一何青藥苗數百畦栗林隘谷口栝木森迴谿耕耘有¶
山田紡績有山妻人生但如此寜事組與珪誰謂逺相¶
訪曩情常不迷簷前舉醇醪竈下烹隻雞朔風忽振蕩¶
昨夜寒螿啼遊子益思歸罷琴傷解攜出門盡原野白¶
日黯已低始驚道路難終恨言笑暌因聲謝岑壑嵗暮¶
一攀躋¶
<pb:KR4h0027_WYG_002-10a>¶
　　　送馮判官¶
碣石遼西地漁陽薊北天關山唯一道雨雪盡三邊才¶
子方為客將軍正愛賢遙知幕府下書記日翩翩¶
　　　酬龐十兵曹¶
憶昔遊京華自言生羽翼懐書訪知已末路空相識許¶
國不成名還家有慙色託身從畎畝浪迹初自得雨澤¶
感天時耕耘忘帝力同人洛陽至問我睢水北遂爾欵¶
津涯淨然見胷臆髙談懸物象逸韻投翰墨别岸迥無¶
<pb:KR4h0027_WYG_002-10b>¶
垠海鶴鳴不息梁城多古意攜手共悽惻懐賢想鄒枚¶
登髙思荆棘世情惡疵賤之子憐孤直酬贈感并深離¶
憂豈終極¶
　　　漣上酬王秀才¶
飄颻經逺道客思滿窮秋浩蕩對長漣君行殊未休﨑¶
嶇山海側想像無前儔誰謂照乗珠忽然欲暗投東路¶
方蕭條楚歌復悲愁暮㠶使人感去鳥兼離憂行矣當¶
自愛壯心莫悠悠予亦從此辭異鄉難乆留贈言豈終¶
<pb:KR4h0027_WYG_002-11a>¶
極慎勿滯滄洲¶
　　　東平留贈狄司馬(曽與田安/西充判官)¶
古人無宿諾兹道未為難萬里赴知已一言誠可歎馬¶
蹄經月窟劒術指樓蘭地出北庭盡城臨西海寒森然¶
瞻武庫則是弄儒翰入幕綰銀綬乗軺兼鐵冠練兵¶
日精鋭殺敵無遺殘獻㨗見天子論功俘可汗激昻丹¶
墀下顧盼青雲端誰謂縱横䇿翻為權勢干將軍既坎¶
𡒄使者亦辛酸耿介挹三事羇離從一官知君不得意他¶
<pb:KR4h0027_WYG_002-11b>¶
日㑹鵬摶¶
　　　餞宋八充彭中丞判官之嶺外¶
覩君濟時畧使我氣填膺長䇿竟不用髙才徒見稱一¶
朝知已達累日詔書徵羽翮忽然動風飈誰敢陵舉鞭¶
趨嶺嶂屈指冒炎蒸北雁送馳驛南人思飲冰彼邦本¶
倔强習俗多驕矜翠羽干平法黄金撓直繩若將除害¶
馬慎勿信蒼蠅魑魅寜無患忠貞適有憑猿啼山不斷¶
鳶跕路難登海岸出交趾江城連始興繡衣當節制幕府¶
<pb:KR4h0027_WYG_002-12a>¶
盛威稜勿憚九疑險須令百越澄立談多感激行李即¶
嚴凝離别胡為者雲霄遲爾昇¶
　　　同羣公題鄭少府田家(此公昔任白馬/尉今寄住滑臺)¶
鄭侯應栖遑五十頭盡白昔為南昌尉今作東郡客與¶
語多逺心論交知損益秋林既清曠窮巷空淅瀝蝶舞¶
園更閒雞鳴日云夕男兒未稱意其道固無適勸君且¶
杜門勿嫌人事隔¶
　　　同顔六少府旅居秋中之作¶
<pb:KR4h0027_WYG_002-12b>¶
傳君昨夜悵然悲獨坐深齋落木時逸氣舊來凌燕雀¶
髙才何得混妍蚩迹勞黄綬人多歎心在青雲世莫知¶
不是鬼神無正直從來州縣有瑕玼¶
　　　酬裴秀才¶
男兒貴得意何必相知早飄蕩與物華蹉跎覺身老長¶
卿無産業季子慙妻嫂此事難重陳未於衆人道¶
　　　宋中送族姪式顔時張大夫貶括州使人召式¶
　　　顔遂有此作¶
<pb:KR4h0027_WYG_002-13a>¶
大夫擊東胡胡塵不敢起胡人山下哭胡馬海邊死部¶
曲盡封侯輿臺亦朱紫當時有勲績末路遭讒毁轉斾¶
燕趙間剖符括蒼裏弟兄莫相見親族逺枌梓不改青¶
雲心仍招布衣士平生懐感激本欲候知已去矣難重¶
陳飄颻自兹始遊梁且未愜適越今何以鄉山西北愁¶
竹箭東南美崢嶸縉雲外蒼茫萬餘里猿鳥亂啾啾朝¶
昏孰云已登臨多瘴癘動息在風水雖有賢主人終為¶
客行子我攜一尊酒滿酌聊勸爾與爾唯一言家聲勿¶
<pb:KR4h0027_WYG_002-13b>¶
淪滓¶
　　　淇上送韋司倉徃滑臺¶
飲酒莫辭醉醉多適不愁孰知非逺别終念對新秋滑¶
臺門外見淇水眼前流君去應囘首風波滿渡頭¶
　　　别魏八¶
更沽淇上酒還汎驛前舟為惜故人去復憐嘶馬愁雲¶
山行處合風雨興中秋此路無知已明珠莫暗投¶
　　　宋中三首¶
<pb:KR4h0027_WYG_002-14a>¶
逍遙漆園吏㝠沒不知年世事浮雲外閑居大道邊古¶
來同一馬今我亦忘筌¶
登髙臨舊國懐䇿對窮秋落日鴻雁度寒城砧杵愁昔¶
賢不復有行矣莫淹留¶
閼伯去已逺髙丘臨道傍人皆有兄弟獨爾為參商終¶
古猶如此而今安可量¶
　　　自淇涉黄河¶
朝從北岸來泊船南河滸試共野人言深覺農夫苦去¶
<pb:KR4h0027_WYG_002-14b>¶
秋雖薄熟今夏猶未雨耕耘日劬勞租税兼舄鹵園蔬¶
空寥落薄産不足數尚有獻芹心無因見明主¶
　　　和崔二少府登楚邱城作¶
故人亦不遇異縣乆棲託辛勤失路意感歎登樓作清¶
晨眺原野獨立窮寥廓雲散芒碭山水還睢陽郭遶梁¶
即襟帶封衛多漂泊亊古悲城池年豐愛墟落相逢俱¶
未展攜手空蕭索何意千里心仍求百金諾公侯皆我¶
輩動用在謀畧聖心思賢才朅來刈葵藿¶
<pb:KR4h0027_WYG_002-15a>¶
　　　同朱五題盧使君義井¶
髙義惟良牧深仁自下車寜知鑿井處還是飲冰餘地¶
即泉源乆人當汲引初體清能鑒物色淡每含虛上善¶
滋來徃中和浹里閭濟時應未竭懐惠復何如¶
　　　哭單父梁九少府¶
開篋淚沾臆見君前日書夜臺今寂寞猶是子雲居疇¶
昔探靈竒登臨賦山水同舟南楚下望月西江裏契闊¶
多别離綢繆到生死九原即何處萬事皆如昨晉山徒¶
<pb:KR4h0027_WYG_002-15b>¶
嵯峨斯人已寂寞常時禄且薄沒後家復貧妻子在逺¶
道弟兄無一人十上多苦心一官恒自哂青雲將可致¶
白日忽先盡唯有身後名空留無逺近¶
　　　送柴司户充劉卿判官之嶺外¶
嶺外資雄鎮朝端寵節旄月卿臨幕府星使出詞曹海¶
對羊城闊山連象郡髙風霜驅瘴癘忠信涉波濤别恨¶
隨流水交情脱寳刀有才無不適行矣莫徒勞¶
　　　雜言賦得還山吟送沈山人¶
<pb:KR4h0027_WYG_002-16a>¶
還山吟天髙日暮寒山深送君還山識君心人生老大¶
須恣意看君解作一生事山間偃仰無不至石泉淙淙¶
若風雨松花桂子常滿地賣藥囊中應有錢還山服藥¶
又長年白雲勸盡杯中物明月相隨何處眠眠時憶問¶
醒時事夢魂可以長周旋¶
　　　酬岑二十秋夜見贈之什¶
舍下蛩亂鳴居然自蕭索緬懐髙秋興忽枉清夜作感¶
物我心勞涼風驚二毛池空菡萏死月出梧桐髙如何¶
<pb:KR4h0027_WYG_002-16b>¶
異鄉縣復得交才彦汨沒嗟後時蹉跎恥相見箕山别¶
來後魏闕誰不戀獨有江海心悠然未嘗倦¶
　　　苦雪¶
二月猶北風天隂雪㝠㝠寥落一室中悵然慙百齡苦¶
愁正如此門栁復青青¶
　　　李雲南征蠻(并序/)¶
天寳十一載有詔伐西南夷丞相楊公兼節制之寄乃¶
奏前雲南太守李宓涉海自交趾擊之道路艱難徃復¶
<pb:KR4h0027_WYG_002-17a>¶
數萬里盖百王之所未通也十二載四月至於長安君¶
子是以知廟堂使能而李公効節余忝斯人之舊因賦¶
是詩¶
聖人赫斯怒詔伐西南戎肅穆廟堂上深沉節制雄遂¶
令感激士得建非常功料死不料敵顧恩寜顧終鼓行¶
天海外轉戰蠻夷中梯巘近髙鳥穿林經毒蟲鬼門無¶
歸客北户多南風蜂蠆隔萬里風雲隨九攻長驅大浪¶
破急擊羣山空餉道忽已逺縣軍垂欲窮精誠動白日¶
<pb:KR4h0027_WYG_002-17b>¶
憤薄連蒼穹野處掘田䑕晡餐兼&KR0526;僮收兵列亭堠拓¶
地彌西東臨事恥苟免履危能飭躬將星獨照耀邊色¶
何溟濛瀘水夜可涉交州今始通歸來長安道召見甘¶
泉宫㢘藺若未死孫吳知暗同相逢論意氣慷慨謝深¶
衷¶
　　　登百丈峰¶
朝登百丈峰遙望燕支道漢壘青冥冥胡天白如掃憶¶
昔霍將軍連年此征討匈奴終不滅寒山徒草草惟見¶
<pb:KR4h0027_WYG_002-18a>¶
鴻雁飛令人傷懐抱¶
　　　送渾將軍出塞¶
將軍族貴兵且強漢家已是渾邪王子孫相承在朝野¶
至今部曲燕支下控弦盡用隂山兒臨陣常騎大宛馬¶
銀鞭玉勒繡蝥弧毎逐嫖姚破骨都李廣從來先將士¶
衛青未肻學孫吳傳有沙塲千萬騎昨日邊庭羽書至¶
城頭畫角三四聲匣裏寳刀晝夜鳴意氣能甘萬里去辛¶
勤動作一年行黄雲白草無前後朝建旌旗夕刁斗塞¶
<pb:KR4h0027_WYG_002-18b>¶
下應多俠少年關西不見春楊栁從軍借問所從誰擊¶
劒酣歌當此時逺别無輕繞朝䇿平戎早寄仲宣詞¶
　　　寄宿田家¶
田家老翁住東陂説道平生隠在兹鬢白未曽記日月¶
山青毎到識春時門前種栁深成巷野谷流泉添入池¶
牛壯日耕十畝地人閑常掃一茅茨客來滿酌清罇酒¶
感興平吟才子詩嵓際窟中藏鼴䑕潭邊竹裏隠鸕鷀¶
林稀落日行人少醉後無心怯路岐今夜只應還寄宿¶
<pb:KR4h0027_WYG_002-19a>¶
明朝拂曉與君辭¶
　　　酬司空𡑞少府¶
飄颻未得意感激與誰論昨日偶夫子乃欣吾道存江¶
山滿詞賦札翰起涼温吾見風雅作人知徳業尊驚飈¶
蕩萬木秋氣屯髙原燕趙何蒼茫鴻雁來翩翻此時與¶
君别握手欲無言¶
　　　同衛八題陸少府書齋¶
知君薄州縣好靜無冬春散帙至棲鳥明燈留故人深¶
<pb:KR4h0027_WYG_002-19b>¶
房臘酒熟髙院梅花新若是周旋地當令風義親¶
　　　同羣公題張處士菜園¶
耕地桑柘間地肥菜常熟為問葵藿資何如廟堂肉¶
　　　同羣公出獵海上¶
畋獵自古昔况伊心賞俱偶與羣公遊曠然出平蕪曽¶
隂漲溟海殺氣窮幽都鷹隼何翩翩馳驟相傳呼豺狼¶
&KR0481;榛莽麋鹿罹艱虞髙鳥下騂弓困獸鬬匹夫塵驚大¶
澤晦火燎深林枯失之有餘恨獲者無全軀咄彼工拙¶
<pb:KR4h0027_WYG_002-20a>¶
間恨非指蹤徒猶懐老氏訓感歎此歡娛¶
　　　魯西至東平四首¶
南圖適不就東走豈吾心索索涼風動行行秋水深蟬¶
鳴木葉落兹夕更愁霖¶
昨時好書䇿動欲干王公今日無成事依依親老農扁¶
舟向何處吾愛汶陽中¶
清曠涼夜月飄颻孤客舟渺然風波上獨夢前山秋秋¶
到復搖落空令行者愁¶
<pb:KR4h0027_WYG_002-20b>¶
沙岸泊不定石橋水横流問津見魯俗懐古傷家丘寥¶
落千嵗後空傳褒聖侯¶
　　　别韋五¶
徒然酌杯酒不覺散人愁相識仍逺别欲歸翻旅遊夏¶
雲滿郊甸明月照河洲莫恨征途逺東看漳水流¶
　¶
　¶
　唐百家詩選巻二¶
